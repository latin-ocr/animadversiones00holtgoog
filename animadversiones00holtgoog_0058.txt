55

velim Bacch. v. 773—774, qui vulgarem populi tunicati sapi·
entiam tradunt: οἴνου δὲ μηκέτ’ ὄντος οὐκ ἔστιν Κύπρις οὐδ’
ἄλλο τερπνὸν οὐδὲν ἀνθρώποις ἔτι. Quos ab ipso Euri·
pide in hac fabula esse scriptos, quoniam ab ipsius nuntii
fine et consilio abhorrent (cf. v. 687—688 et v. 313-316),

, mihi nondum potui persuadere. Neque autem deesse viden·

tur in Bacchis alii loci, ubi Cypris argumentum interpolationis
vel dilatationis dederit: quos nunc tractare non licet. Prae· ,
terea commemoro Tr. v. 665-668, qui immodestia illos He·
cubae versus plane aequiparant. Puto autem cum Dindorfio
non modo noos—668 sed etiam ν. ool—664 et v. 669-
672 ab Τ roadibus esse alienos, praesertim cum nemo post
Wil. praeclaram de v. 365—383 disputationem (A. p. 221-
224) dubitare possit, quin haec quoque fabula longis et im·
pudentissimis additamentis foedata sit. Sed tempus est, ut
redeamus ad Alcestin, ubi callidissime insertam habemus Cy·
pridem in ν. 790-791, Hercules enim postquam veram vitae
sapientiam servum docuit, finem admonitionis suae lacit
v. 787-789:

ταῦτ’ οὖν ἀκούσας καὶ μαθὼν ἐμοῦ πάρα

εὔφραινε σαυτόν, πῖνε, τὸν καθ’ ἡμέραν

βίον λογίζου σόν, τὰ δ’ ἄλλα τῆς τύχης.
Quis non credat haec legens verba orationem Herculis esse
bene absolutam?⁴ Et mehercle post v. 789 nihil novi affert
Hercules nisi unam Cypridem‚ quae ab nostro loco plane ab·
horret. Apparet praeterea poetam] si omnino amoris expres·
sis verbis mentionem facere voluisset, Cypridem ante v. 787
fuisse commemoraturum. Hercules autem tantum abest ut
singulas voluptates, quae diem carpentibus praesto sunt, enu-
meret, ut contentus sit generali praecepto (v. 788) εὔφραινε
σαιιτόν. Adicit quidem πῖνε, non quia τὸ πίνειν praecipuum
τοῦ εὐφραίνεσθαι genus est, sed quia ipse Hercules cum
maxime potationi incumbit. Sed ut de versibus ipsis, qui
Cypridis laudem continent, pauca disputemus, displicet mihi
haec dura vocabulorum collocatio: τὴν πλεῖστον ἡδίστην
θεῶν Κύπριν βροτοῖσιν, quae molestior reddi nequeat. Deinde
lepidum illud argumentum, quod inest in altero versu: εὐμε-
νὴς γὰρ ἡ θεός, nonest argumentum, sed re vera repetitio

 

