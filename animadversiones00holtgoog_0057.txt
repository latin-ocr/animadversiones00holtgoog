54

quem damnavit Wheelerus (p. 32), sentiam, mihi nondum
satis certum est. Vtique utile est cum v. 343-346 compa·
rare Herc. v. 673-—677, qui in cantico exstant et similes con-
tinent dictiones. Versus 348-356 nostrae fabulae Dindorfius
in adnotationibus suis vituperat causa non adiecta. Mihi quo·
que hi novem versus non modo ψυχρὰν τέρψιν praebere
videntur, sed etiam¹ risum movere lectoribus. Tamen valde
cavendum est, ne omnia quae nobis displicent ex Euripide
removeamus quamquam nemo non videt, quambene v. 357 sq.
se applicare possint ad illos versuS, uhi Admetus renuntiavit
se uxore mortua omnino non esse cantaturum. Nam quid
his verbis aptius opponeretur quam Orphei, musicorum prin-
cipis, mentio? Sed, ut modo dixi et nunc consulto repet0,
non sum tam audax, ut his argumentis nisus versus per se
bonos ex nostra oratione expellam. Nihilominus hoc extremo
loco commemorabo eandem rem, quae in hac declamatione
quasi obiter a poeta tangitur, summi iuisse momenti (ut satis
constat) in alia fabula Euripidea‚ in Protesilao. Legas autem,
quae Euripidem secutus Hyginus tradidit in fabula 103 et
104 et Ovidius Her. XIII v. 149—156. Cum Alc. v. 354-356,
quorum extremus nondum sanatus videtur, componas eiusdem
Her. XIII v. 102—1o8‚ quamvis in longe alium sententiarum
nexum quadrent (cf. Welckeri Gr. Tr. ΙΙ. p. 494-499).

·De Alc. ν. 773—802.

Iam supra, cum disputaremus de Hec. v. 824 sq., unum
invenimus ex eis locis, ubi Cypris et ea quae ad Cypridem
pertinent falsariis interpolationis materiam praebuerunt. Nemo
vero mirabitur, quod hac commoda et amoena occasIone
saepe usi sunt impostores. Vt mihi ex. gr. verisimile est, ,
quod iam dudum co'niecit Hartungus, Hippolyti v. 447—450‚
qui exstant in illa nutricis de Venere dIsputatione (4 3 3—481)‚
continere additamentum ex ipso Euripide sumptum, quoniam
expositio illa metaphysica (ut ita dicam) orationis ordinem
interrumpit et turbat. Et cum hoc Hippolyti loco conferas

 

