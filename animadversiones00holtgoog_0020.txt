¹7

plenam orationem Lyci cum longa Amphitruonis declamatione
facile apparet Amphitruonem omnia Lyci maledicta praeter
hanc probrosam hydrae et leonis laqueis capti commemora·
tionem non modo tangere sedetiam acriter refellere. Neque
vero putabimus Euripidem tanta luisse socordia, ut' Amphi·
truonem - qui minime verbis parcat quique explicaturus
Herculem cum θηρῶν ἐν αἰχμῇ tum aliis in pugnis fortem se
praestitisse mentionem faciat eorum certaminum, quae iilius
subierit cum Gigantibus et Centauris v.177-183 -plane
faceret neglegentem et praetereuntem turpissimum illud ad·
versarii ludibrium. Immo ita res se habet, ut iudicemus sim-
plicem quaestionem v. 151, quae satis erat sapienti poetae,
interpolatori insipido bonam praebuisse occasionem singula
exempla adiciendi. Restat ut nonnullas res minores, quae
displice'ant in v. 152-154, commemoremus Nam διώλεσε
κτανὼν pleonasmus est hocloco plane inutilis Ineleganter
autem repetitur idem verbum in ἑλὼν et ἐξελεῖν, praesertim
cum ipsum verbum ἐξαιρεῖν offensione non careat, quod
multo facilius toleraremus si genetivus additus esset ad eum
locum designandum, unde Hercules leonem brachiis suis abs·
tulisset, cf. Herod. Ι. 36, cui loco similis est Hippol. v. 18
θῆρας ἐξαιρεῖ χθονός. Est autem luce clarius ἐξελεῖν in
v. 154 nihil aliud significare quam interficere: nam brachiorum
suorum vi vel laqueis Hercules leonem Nemeaeum compre·
hendit et strangulavit. Sed valde dubit0, num hoc modo
Euripides verbum ἐξαιρεῖν adhibere potuerit. Saepissime
quidem ἐξαιρεῖν apud Euripidem puram notionem delendis
continet, dicitur autem aut de urbibus expugnatis deletisve
‚aut de totis gentibus exstinctis cf. Herc. v. 39 et v. 60. El.

ν. 336. Iph. A. v. 1263. Tr. 892 ¹).

*—

1) Schenklii disputatio (l. l. p. 11-13)‚ quam sero inspexeram,
meam de genuina nostrae orationis forma sententiam mutare non potuit.
Putat enim Sch. hunc versuum ordinem ab Euripide esse profectum:
150, 157-164, 151—156‚ 165 sq. In extremo versu 169 conicit scri-
bendum esse πάρος pro δίκην. Sed multo probabilior est coniectura
Wil. omnibus Herculis lectoribus nota. Nihilominus ego paene vereor,
ne v. 169 genuinam formam servaverit, cum nulla sit offensio iu his

2

 

