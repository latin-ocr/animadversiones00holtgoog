29

rebus inimicis (vel per inimicos) pro liberis' aut -quod
magis forsitan falsarii sensui respondeat -· cum Reiskio:
Luctantur adversis (casibus vel hominibus) ob liberos, ut eos
servent. cf.Animadv. p. 165 sq. Nam ei errant, qui putant
coniectura Stephaniana bonum huius sententiae conexum curn
verbis quae praecedunt (imprimis curn δόξαν κακὴν λαβόν-
τας) restitutum esse. Certe non ausim ex hoc versu, etiam
si αἰσχροῖσι traditum esset, eam elicere explicationem, quam
profert Wecklinius: ‘Claros homines non modo suam igno-
miniam aegre ferre, sed etiam liberorum nomine dolere, si
quid ab his turpiter ac flagitiose fiat’. Desinant ergo tan-
dem aliquando viri docti interpolatoris ineptias coniectura
Stephaniana obscurare. Nihil aliud voluit exprimere auctor
huius versus nisi generalem sententiam de eis laboribus, quos
boni parentes pro liberis subire debeant, cf. propter simili·
tudinem sensus lph. A. 917-918:
δεινὸν τὸ τίκτειν καὶ φέρει φίλτρον μέγα,
πᾶσίν τε κοινὸν ὥσθ’ ὑπερκάμνειν τέκνων.

Neque autem haee generalis sententia nostro loco mira esse
potest eis qui haud ignorant, quantopere vanissimae loquaci·
tati indulgeant interpolatores Euripidei (cf. ex. gr. ν. 629 sq.
a Wheelero p. 66 sq. optimo iure damnatos, qui ab eodem
homine facti videntur, aquo noster locus perturbatus est).
Sed ne v. 294 quidem, quamquam primo obtutu ceteris sanior
videtur, offensione caret, cum non modo satis ineleganter
dicta sint verba: ἐμοί τε μίμημ’ ἀνδρὸς οὐκ ἀπωστέον, sed
etiam μίμημα vocabulum falso usurpatum sit. Nam μίμημα,
quod apud Aeschylum in fr. 354 a Polluce servato, apud So-
phoclem nusquam, apud Euripidem saepius invenitur, non
tam actionem imitandi, quam interpretationem ν. 294 postu-
lat, quam effigiem vel similitudinem significat, quae imitatione
facta est. Sed ut ad finem huius eapitis veniamus, quid
putabimus falsarium nostrum commovisse, ut octo versus
(287-294) Euripidi supponeret? Primum nisi sallor inter-
polator enarrare studebat. longiore expositione et argumenta·
tione versus 284—286, quasi per seminus intellegerentur,
imprimis alteram eorum partem. Deinde occupare voluit re·
lutationem verborum Amphitruonis:

 

