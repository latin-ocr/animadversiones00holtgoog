⁴26

qui Menandrei dicuntur quique optimo iure ex Euripide ex·
pulsi sunt a Dobrae0, atque ex Pelei oratione, e v. 693-705,
ut exeis, quas nos habemus, scholiorum reliquiis elucet. Ne·
que vero deest nostris versibus parva verborum similitudo
cum Menandreis illis (quamquam ne hi quidem integri sunt,
cum v. 332, ut nunc verba se habent, ineptissimus sit), quo·
niam φρονεῑν δοκεῖν e v. 330 (oi δοκοῦντες εὖ φρονεῖν) et
πλήν e ν. 332 in nostram interpolationem pervenit. Sed ut
ad graviora argumenta transeamus, turbatur sententiarum
ordo his versibus, quamvis prior pars, quae τοῖς οὐδὲν γε·
γῶσι eos opponit, qni propter veram gloriam beati sunt exi·
stimandi, forsitan ferri possit. Intolerabilis autem est repe·
titio eorum, qui falsa gloria' sunt ornati, ad quos moleste
relabitur altera pars interpolationis. Et quis non sentiat,
totum sermonis colorem, vividam Andromachae eloquentiam,
quae violenter vituperet et despiciat immeritam Menelai glori·
olam, misere corrumpi et deleri hoc ieiuno additamento? De
genuina autem huius interpolationis forma ego cum viris
doctis minime certabo. Recte se habere coniecturam Hirze·
lianam non est verisimile, abhorrere autem ab usu Euripideo
certum est. Scholia structuram inauditam, quae tradita est,
ἐλλειπτικῶς sibi explicant et plane quidem, utputo, ex fal·
sarii ipsius sententia. Nam saepissime et antiquissimi et po·
steriores interpolatores Euripidis rerum grammaticarum igno·
rantia idem fecerunt, quod illi inepti Thucydidis imitatores
quos Cicero acerrime perstrinxit his verbis (orat. 9, 32):
‘Cum mutila quaedam et hiantia locuti sunt, quae vel sine

magistro lacere potuerunt, germanos se putant esse Thucy·
didas ’¹).

1) De tota Andromachae oratione iudicare difficillimum est.
Consentio autern cum N. (Eur. Stud. II p. 101) traditam v. 329 for-
mam non esse scriptam ab Euripide. Sed malim corrigere hunc ver·
sum, cuius altera pars non tam corrupta quam consulto mutata videtur
ab histrione quodam, qui inani verborum sonitu delectatus est (cl.
Didymi sententiam, quam scholia tradunt), quam cum N. delere. Puto
autem ita iere scripsisse Euripidem: οὔτ’ οὖν σέ Τροίας οὔτε σῆς
στρατηγίας, cum hoc modo bene repetat et breviter colligat sententiam

primae orationis partis ille versus, quo haec pars terminatur. Versum ·

 

