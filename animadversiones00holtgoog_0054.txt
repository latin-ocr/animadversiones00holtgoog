51

τος, ὅ ἐστι καιροῦ αὐτοῖς ἥκοντος εἰς τὸ ἀποθανεῖν ἀπο-
γεγηρακόσιν. Sed audias hanc quoque observationem, quae
meam desperationem auxit. Constat enim inter viros doctos
Lentingium rectissime eiecisse ex magna Admeti declama·
tione, quam contra patrem iactat (dap—672) v. 651-652,
quos effictos esse ex nostrae orationis v. 295-296 vel caecus
homo videre potest. Nihilominus haec res per se suspicio·
nem movere non debet, quod omnino multae inveniuntur
similitudines in utraque oratione. Tamen hoc satis mirum
est, quod v. 643, qui eam continet sententiam, quae in v. 291
desideratur, eisdem fere vocabulis terminatur quibus ille
(ἥκων βίου). Talia autem indicia non esse spernenda elu-
cebit ex eis, quae infra de Herculis oratione (Alc. 773-803)
indagabimus
Denuo offendimus in v. 314-316, de quibus latius
¹ disputare in animo habui, antequam legissem, quae Kvipala
(l. l. p. 7-11) de his versibus sagaciter disseruit. Nunc autem,
cum de omnibus fere rebus cum Kvicala consentiam, paucis
verbis contentus eru. 'Mihi enim certissimum est v. 314-316
esse damnandos, sed v. 308-310, quibus bene absolvitur
vituperatio novercarum, recte esse servatos et defensos contra
- Hirzelium (p. 88) a Prinzi0, novissimo huius fabulae editore,
et a Kvicala. Et hoc unusquisque videt omnia, quae post
v. 310 de noverca dicta sunt, turbare molestissime bonam
orationis divisionem. Iam satis Alcestidi persuasum est
Admetum novam mulierem non, esse ducturum in matrimo-
nium: itaque in v. 311, 313, 317-319 disserit de futura
7 suorum liberorum condicione et imprimis, ut rerum natura
fert, de filiola sua. Nam de pue10, de quo minus sollicita
est, unum habet versum 311 καὶ παῖς μὲν ἄρσην πατέρ’ ,s
ἔχει πύργον μέγαν. Nam v. 312 liv καὶ προσεῖπε καὶ προσ-
ερρήθη πάλιν, quem Piersonus olim Euripidis Manibus
mactavit, nostro saeculo nemo ex Orco revocare potest, nel
Meklerus quidem, qui (Euripid. p. 21-24) de hoc versu ‘nau-
frago’ longam et satis lepidam fabellam narrat. Conicio autem
v. 312 originem deberi scholiorum explicationi, quam miro
modo uno Kvicala excepto adhuc neglexerunt viri docti.
Puto enim praeter unum versum 311 nihil de puero legisse

v

 

